---
title: "Mice Men's Matter 16"
date: "2025-08-16"
author: "Nelap rednav Najtreg"
excerpt: "verdwenen jonge muis"
---
Men's Mice Matter 16

Het duurde even voor we de verschillende roddels konden terugvinden en combineren...maar...toch wel ernstig verhaal.

Bij een van de Godendiensten (klinkt beter dan kerkdiensten) werd er een jonge muis na de gebeden en andere riedels op het 'podium' geleid.
Tussen 2 wachters, terwijl muisje best klein was, en met veel angst in de ogen.
Op het moment was er een speld te horen vallen want iedere muis voelde aan wat er ging komen....ze wisten het gewoon. Het kleine muisje piepte een zeer rare hoge toon, vals.

Tijdens de dienst had de geloofmuis (beter dan voorganger) al wat aangekondigd over zondig gedrag, alweer! Blijkbaar was er een periode van minder gewenst gedrag geweest, vooral onder jonge muizen. De geloofmuis had al hele dienst een donderende stem.

In enkele roddels werd er ook een eerdere dienst aangehaald van dezelfde geloofmuis. Die heeft een strenge reputatie. En het ontzag was dan ook wederom groot.

Toen het jonge muisje bibberend op het verhoginkje stond, podium is teveel eer/meer iets oplopend stukje grond, begon geloofmuis een tirade af te steken;
“wat denk jij wel, dacht jij wel om de goden zo te verzoeken!”
“alle rampen van de laatste tijd waren niet genoeg ?” “De brand en de vloed daarna, voedsel wat ziek maakte, de vele doodsklappen?”

Enfin. Het arme muisje kreeg overal de schuld en kort werden er 2 andere muizen onder dwang naar voren gebracht die getuigden dat het muisje had lopen roddelen en lopen “afgoden”. Wat neerkomt op rampen veroorzaken volgens geloofmuis....
(een van de 2 getuigen sliste enigszins en deed me aan een andere muis denken)

Na nog wat heen en weer gedonder en verdere beschuldigingen werd het genoeg voor geloofmuis: deze rampmuis moest weg en de goden zouden weer tot rust komen.
Meer waarschijnlijk had iemand per ongeluk brand (en blussen) veroorzaakt in de 'goden' wereld. Daarna muizen en ratten zien vluchten en dus vallen en gif geplaatst.
Tsja, je kunt maar pech hebben als muisje dat je dat allemaal niet ziet en snapt. Was een goede verdediging geweest tegen alle beschuldigingen gebaseerd op aannames en invullingen van wat goden doen. En hoe muizen dat beïnvloeden....

Muisje werd afgevoerd en kreeg niet eens zijn straf te horen (?!) terwijl er op achtergrond slechts 1 muis (vrouwtje dus denk moeder) stond te snotteren en zachtjes te huilen.
De geloofmuis had wel wat aangehaald maar denk dat het muisje een zwaarder lot tegemoet gaat. Daar hoop ik nog achter te komen. Misschien kan ik die rare piep als zoekopdracht te zijner tijd eens inzetten. Die was bij wegvoeren goed hoorbaar.

De dienst liep af en in stilte verlieten de anderen de geloofsruimte, triest wel.
