---
title: "Muizen Men's Matter"
date: "2025-08-02"
author: "Nelap rednav Najtreg"
excerpt: "Vervolg bijzondere verhaal"
---

Enkele dagen gebeurde er niets. Af en aan was ik thuis, niet al te lang weg.
Toen ging ik langer van huis, even naar een feestje ongeveer 200 kilometer verder in het mooie en stille Eifel gebied. Inclusief slapen dus. Ongeveer 24 uren van huis. Normaal maximaal uur of 10 à 12. Dus dubbel zo lang. Ja, dat is wel een verschil.

Na enige uren terug te zijn op een zondagmiddag zag ik op de pc meldingen...veel meldingen. De microfoontjes hadden een en ander opgenomen. Niet heel lang, wel veel.
Korte geluidsfragmenten, iets wat heen en weer ging. Soms 3 verschillende klanken.
Helaas onverstaanbaar...ja, wat wil je: muizen taal. Of bestaat dat niet?

Het was duidelijk een taal; meerdere intonaties, klanken die terugkeerden, tussenklanken, en zo voort. Als je het langzamer afspeelde, de tonen waren hoog, dan kreeg je een onverstaanbaar maar duidelijke indruk van een 'gesprek'!
Enige opwinding had ik wel. Want voordat ik alle microfoontjes plaatste had ik al een ontcijfer plan. We leven immers in een digitale artificiële intelligentie tijd!
De strijd – tegen die vermaledijde slimmeriken – was begonnen.

De data, best wel nodige minuten aan 'gesprekken', voerde ik in een speciaal ingerichte virtuele pc omgeving. Met maar liefst 3 vooraf geïnstalleerde AI programma's.
Aan de slag heren AI; decodeer en vertaal wat je hoort.

Hmm...enkele uren later was het verdict....nul.
Te weinig data, onsamenhangende woordjes, gesprekken. Kon van alles zijn.
Gelukkig kun je dan ook de vraag stellen: waarom is het niet te ontcijferen?
Meer data is nodig! Veel veel meer data.

Daar ben ik nu mee bezig. Al de nodige maanden. En dat is dan toch wel de bron van mijn schokkende ontdekkingen. Ik hou je op de hoogte.

Bronnen: lokale microfoontjes
